<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body bgcolor="#33FF00">
<p>เนื้อเรื่องของ Steel Ball Run
</p>
<p>ปี 1890 ที่อเมริกา มิสเตอร์สตีล โปรโมเตอร์ชื่อดังได้จัดงาน &quot;สตีล บอล รัน&quot; คือการแข่งขันขี่ม้าข้ามรัฐจากซานดิเอโกจนถึงนิวยอร์กในระยะทางกว่า 6,000 กิโลเมตร โดยมีเงินรางวัลสูงถึง 50,000,000 ดอลลาร์ ทำให้มีนักแข่งม้าจากทุกสารทิศมาร่วมแข่งรวมไปถึง ไจโร เซปเปลี่ เพชฌฆาตจากอาณาจักรนีอาโปลิส และโจนี่ โจสตาร์ อดีตนักแข่งม้าอัจฉริยะที่กลายเป็นอัมพาตครึ่งล่าง โจนี่ได้เห็นพลังพิเศษของไจโรจากสิ่งที่เรียกว่า &quot;ลูกเหล็ก&quot; ของไจโรจึงต้องการที่จะขอร่วมการแข่งขันไปพร้อมกับไจโรด้วย</p>
<p>ในการแข่งขันทั้งไจโรและโจนี่ต้องพบกับอุปสรรคมากมายไม่ว่าจะเป็นภูมิประเทศ สิ่งแวดล้อม และกลุ่มผู้ก่อการร้ายที่เข้ามาเล่นงานทั้ง 2 คน จนกระทั่งโจนี่ได้ค้นพบพลังพิเศษที่เรียกว่า &quot;สแตนด์&quot; ที่ตนได้มาโดยบังเอิญที่ทะเลทรายแอริโซน่า อย่างไรก็ตามทั้ง 2 คนได้ล่วงรู้ถึงสิ่งที่เป็นเป้าหมายที่แท้จริงของการจัดงานแข่งขันครั้งนี้นั่นคือการตามหา &quot;ซากศพศักดิ์สิทธิ์ของนักบุญ&quot; ที่กระจัดกระจายอยู่ในพื้นแผ่นดินของประเทศอเมริกา โดยผู้ที่ต้องการครอบครองซากศพเหล่านี้คือฟันนี่ วาเลนไทน์ประธานาธิบดีคนที่ 23 ของอเมริกา โจนี่กับไจโรพยายามรวบรวมซากศพแต่ก็ถูกสมุนของประธานาธิบดีคอยขัดขวางอยู่ตลอดจนกระทั่งวาเลนไทน์ได้ครอบครองซากศพเกือบทุกส่วน รวมไปถึงมีลูซี่ซึ่งเป็นภรรยาของสตีลที่ถูกซากศพศักดิ์สิทธิ์เหล่านั้นรวมร่างเข้าไป</p>
<p>ในการไล่ล่าประธานาธิบดีนั้นนอกจากพวกไจโรแล้วยังมี &quot;ฮอต แพนท์&quot; แม่ชีแห่งวาติกันที่ต้องการซากศพเพื่อชำระความผิดของตนในอดีตและดีเอโก้ &quot;ดีโอ&quot; บรันโด นักแข่งม้าผู้ทะเยอทะยานมักใหญ่ใฝ่สูงจากอังกฤษผู้มีความสามารถสแตนด์ที่ทำให้ตนเองเปลี่ยนร่างเป็นไดโนเสาร์ ทั้งฮอต แพนท์และดีโอต่างเสียท่าให้ความสามารถสแตนด์อันลึกลับของวาเลนไทน์จนถูกฆ่าตาย ไจโรและโจนี่ต่างต่อสู้กับวาเลนไทน์ด้วยความยากลำบาก ไจโรถูกประธานาธิบดีฆ่าตาย โจนี่ใช้ความสามารถสแตนด์ของตนเองที่พัฒนาไปจนถึงขีดสุดจนเอาชนะวาเลนไทน์ได้ โจนี่ต้องแข่งขันต่อไปโดยที่มีชิ้นส่วนของซากศพศักดิ์สิทธิ์ที่ครบทุกชิ้นส่วนแต่ไม่มีไจโรอยู่ข้างกาย</p>
<p>หลังจากการต่อสู้กับวาเลนไทน์จบลง โจนี่ถูกคนขโมยซากศพศักดิ์สิทธิ์ไป โจนี่ได้พบว่าคนที่ขโมยซากศพนั้นคือ &quot;ดีโอ&quot; ที่มาจากอีกมิติหนึ่งซึ่งเป็นผลของความสามารถสแตนด์ของวาเลนไทน์ โดยที่ดีโอคนนี้มีความสามารถ &quot;หยุดเวลา&quot; ได้ 5 วินาที โจนี่พ่ายแพ้ให้กับดีโอในศึกครั้งสุดท้าย ทำให้ดีโอกลายเป็นผู้ชนะการแข่งขัน SBR ขณะที่ดีโอกำลังย่ามใจนั้น ลูซี่ได้นำ &quot;หัว&quot; ของดีโอคนเก่าที่ถูกวาเลนไทน์ฆ่าตาย หากสิ่งใดที่มาจากคนละมิติมาสัมผัสกันจะทำให้อันตรธานหายไป ดีโออันตรธานหายไป ส่วนซากศพศักดิ์สิทธิ์นั้นก็อยู่ในห้องนิรภัยภายในโบสถ์ทรินิตี้ในนิวยอร์กซึ่งเป็นเส้นชัยของการแข่งขันสตีล บอล รัน โจนี่ได้นำหีบศพของไจโรออกเดินทางไปที่นีอาโปลิส บ้านเกิดของไจโร โดยที่โจนี่นั้นหายจากอัมพาตแล้ว ระหว่างทางโจนี่นึกถึงเรื่องราวต่างๆของการแข่งขันที่ผ่านมารวมไปถึงไจโรเพื่อนที่เขาจะไม่มีวันลืม</p>
<p><img src="download (2).jpg" width="412" height="371" /></p>
</body>
</html>
